Ян 15: 10

    Дабраслаўляю Госпада ва ўсякую пору; *
    хвала Яму няспынная ў вуснах маіх.

    Госпадам будзе хваліцца душа мая; *
    пачуюць пакорныя і ўзьвяселяцца.

    Вялічайце Госпада са мною, *
    і ўзносьма імя Ягонае разам.

    Я шукаў Госпада, і Ён пачуў мяне *
    і ад усякіх небясьпекаў маіх вызваліў мяне.

    Хто прыглядваўся да Яго, тыя прасьвятліліся, *
    і твары іхнія ня зьведаюць сораму.

    Вось убогі паклікаў, — і Гасподзь пачуў *
    і ўратаваў яго ад усіх ягоных бедаў.

    Гасподні анёл паўстае вакол тых, хто баіцца Яго, *
    — і іх вызваляе.

    Паспытайце і ўбачыце, які добры Гасподзь! *
    Дабрашчасны той чалавек, што на яго спадзяецца!

    Блізкі Гасподзь да тых, у каго зламанае сэрца, *
    і пакорлівых духам — уратуе.

    Гасподзь вызваліць душу рабоў Сваіх, *
    і не загіне ніхто, хто на Яго спадзяецца.

    Хвала Айцу і Сыну…

